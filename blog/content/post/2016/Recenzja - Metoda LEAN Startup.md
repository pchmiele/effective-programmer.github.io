+++
author = "Przemysław Chmielewski"
date = "2016-01-31T14:43:46+02:00"
description = "Recenzja książki \"Metoda LEAN Startup\" by Eric Ries"
tags = ["recenzje", "książki"]
title = "[Recenzja] Metoda LEAN Startup"
categories = ["recenzje"]
menu = ""
banner = "banners/Cover-Lean-Startup-750x410.jpg"
+++

To po prostu bardzo dobra książka. Koniec recenzji. Nic więcej nie trzeba dodawać...

A tak naprawdę, książkę czyta się z prawdziwą przyjemnością, a informacje w niej zawarte pozwalają zupełnie inaczej spojrzeć na sposób tworzenia firm i produktów we współczesnym świecie.
Autor na kolejnych stronach prezentuje liczne techniki i praktyki wchodzące w skład modelu Lean Startup, które mają pomóc w stworzeniu odnoszącej sukcesy firmy. W książce znajdziemy między innymi informacje o tym dlaczego stosowanie metryk tj. ilość wszystkich użytkowników, czy też łączny miesięczny przychód nie nadają się do oceny początkujących przedsiębiorstw jakimi są startupy. Dowiemy się dlaczego tak ważne jest jak najwcześniejsze skonfrontowanie tworzonego produktu z rynkiem i użytkownikami. Autor na przykładzie firm, które odniosły sukcesy jako startupy,  pokazuje w jaki sposób stosunkowo niewielkim kosztem można sprawdzić czy nasze założenia są słuszne i czy na ich podstawie można zbudować produkt, który ma szanse na  sukces. Dowiemy się również jak ważna dla startupów jest możliwość szybkiego zdobywania potrzebnej wiedzy i wyciągania z niej wniosków.  W oddzielnym wpisie postaram się przedstawić czym jest i co wchodzi w skład modelu Lean Startup oraz podsumować wiedzę zdobytą na ten temat. A na razie mogę jedynie zapewnić Was , że ilość dobrych pomysłów i porad, które pojawiają się na łamach książki wprawia w osłupienie, co jest nie lada osiągnięciem jak na książkę, która liczy mniej niż 250 stron.

Ogólne dobre wrażenie psuje kilkanaście pierwszych stron książki. Za bardzo przypominają autoreklamę autora, firmy IMVU której autor był współzałożycielem oraz całego ruchu związanego z Lean Startup. Za dużo w nich informacji o tym jak wspaniałą i innowacyjną firmą jest IMVU, jak po pokonaniu wielu przeszkód (oczywiście dzięki modelowi Lean Startup) udało się jej odnieść sukces. Dziwnie czyta się te rozdziały nie wiedząc do końca czym jest i jakie korzyści daje Lean Startup (w końcu dopiero zaczęliśmy czytać książkę na ten temat).  Problem na szczęście dotyczy pierwszych 20-30 stron i zostaje szybko zniwelowany wraz z poznawaniem kolejnych korzyści jakie nam daje.

Książkę absolutnie polecam.  Dla startupów jest to absolutny **must have**. Dla pozostałych natomiast świetna książka, która zmienia nasze postrzeganie na temat skutecznych metod prowadzenia firmy, niezależnie od jej wielkości.

Amazon - [The Lean Startup: How Today's Entrepreneurs Use Continuous Innovation to Create Radically Successful Businesses](http://www.amazon.com/The-Lean-Startup-Entrepreneurs-Continuous/dp/0307887898)  
Helion - [Metoda Lean Startup. Wykorzystaj innowacyjne narzędzia i stwórz firmę, która zdobędzie rynek](http://helion.pl/ksiazki/metoda-lean-startup-wykorzystaj-innowacyjne-narzedzia-i-stworz-firme-ktora-zdobedzie-rynek-eric-ries,melean.htm)